La pizza, la pasta, la dolce vita, la moda…
Il ‘‘made in Italy’’ è conosciuto in tutto il mondo.
Ma cosa rappresenta più di tutto
l'essenza di questo bellissimo paese?
Cos'è tipicamente italiano?
Oggi scopriamo insieme le risposte degli italiani!
Ragazze, cos'è tipicamente italiano?
Pizza!
Secondo me, la pizza.
Pizza e caffè sono tipicamente italiani.
L'Italia senza pizza e caffè non esiste.
Non credo proprio.
La pasta.
Mangiare pasta almeno sei volte a settimana,
o sei volte al giorno.
Urlare quando si parla.
Gesticolare.
La pasta, la pizza, il calore degli italiani
e potrei dire anche l’evasione delle tasse.
Poi, ogni volta che ci si trova all'estero,
cercare sempre un ristorante italiano.
Non mangiare mai in un ristorante che non sia italiano.
Superare anche da destra.
Questo è tipicamente italiano.
Cos'è tipicamente italiano?
Allora, ci sarebbero tante cose da raccontare.
La prima cosa che mi viene in mente è l'eleganza;
poi sicuramente l'alimentazione:
non solo la pasta e gli spaghetti,
ma l'alimentazione [in generale],
perché la dieta nostrana, la mediterranea, è la migliore.
Allora, sicuramente l'Italia ha un sacco di cose belle;
avrà sicuramente anche i suoi aspetti negativi,
per certi versi, diciamolo, però è giusto ricalcare,
secondo me, quelli che sono gli aspetti più tipici, no?,
nostri, italiani.
Sicuramente lo stile potrebbe essere uno di quelli,
che è famoso in tutto il mondo.
Il nostro prodotto di abbigliamento viene esportato,
diciamo, ormai, in Europa e anche altrove,
e siamo riconosciuti come dei soggetti sempre,
spesso molto eleganti.
Tipico italiano è la qualità del cibo,
penso soprattutto questo.
Il clima mitigato, che colpisce molto gli stranieri,
soprattutto gli stranieri del nord…
Ma penso il cibo più di tutti,
e il nostro stile di vita, anche.
Diciamo, noi siamo molto per la qualità di vita:
lavoriamo il giusto, però amiamo anche divertirci.
Poi non posso non rimarcare il buon cibo;
noi siamo anche questo.
La nostra cucina penso sia riconosciuta
in tutto il mondo come tra le migliori.
Tutto ciò che è l'alimentazione,
le primizie che abbiamo in Italia,
gli altri se le sognano, purtroppo.
A parte tutti i beni culturali fantastici che abbiamo.
Tipicamente italiana intanto è la gente,
il popolo italiano,
che è un popolo accogliente.
Il generalismo che facciamo:
in ogni cosa siamo troppo generalizzati e generalizzanti.
Abbiamo quella tipica visione
di affrontare le cose con leggerezza,
però questo è un fatto positivo al tempo stesso.
Qualcosa di tipicamente italiano?
Coniugazioni, superlativi e lunghissimi avverbi.
Ma nessuno ha paura.
Se diventate membri della comunità di Easy Italian,
l'italiano per voi non avrà segreti.
Infatti, avrete accesso a contenuti extra
come il video senza sottotitoli,
l'audio lento e gli esercizi.
C'è anche il podcast con me e con Matteo,
e i membri della comunità in questo caso
hanno accesso alla trascrizione interattiva,
alla traduzione multilingue e al Vocab Helper,
uno strumento visivo che mostra a schermo
fino a dieci tra le parole più difficili
o più importanti dette durante la puntata.
Per saperne di più, il link è in descrizione.
Ma voi siete orgogliosi di essere italiani?
Noi sì, molto. Io sì, molto.
Sì, molto, sì.
Personalmente, io sì. - Sì, anch’io, sì.
Da quel punto di vista sì,
credo che in alcuni campi siamo tra i migliori;
in altri magari un po' di meno.
Tu sei orgogliosa di essere italiana?
Sì, sì.
Anche se dovremmo trattare questo Paese un po' meglio.
Tu sei tipicamente italiano?
Assolutamente, italianissimo.
Quindi mi sembra di capire
che sei orgoglioso di essere italiano.
Assolutamente, orgogliosissimo.
Viva il ‘‘made in Italy’’.
Io, anzi, uso dire ‘‘sono un italiano medio’’,
nel senso che amo tutte quelle
che sono le sfaccettature nostre italiane;
anzi, amo viaggiare, amo scoprire nuove culture,
però mi ritrovo [sempre] qui, poi, nella mia città.
Noi siamo a Napoli in questo momento,
e mi ritrovo sempre molto napoletano
e molto italiano.
Lei è orgoglioso di essere italiano?
Assolutamente sì, assolutamente sì,
anche se a volte, sai, un po' più di privacy,
un più di, diciamo… come dire,
meno intromissione nella propria vita privata,
perché noi italiani siamo così:
amiamo farci i fatti degli altri.
Diciamo, a volte, ecco,
rimpiango magari, come dire, il senso civico
magari di popolazioni del nord Europa
magari che hanno più, diciamo, rispetto per la privacy.
E voi siete tipicamente italiani
sotto questo punto di vista?
Sì e no.
Forse il Sud Italia si avvicina più
a un comportamento sociale spagnolo,
però magari il Nord Italia rispecchia più
tanti stereotipi italiani.
Magari pasta e pizza, più Sud Italia.
Lei si ritiene un tipico italiano?
Penso proprio di sì, anche se sono napoletano,
più che italiano.
E ne sono orgoglioso.
Ecco, la prossima domanda era proprio questa,
se lei è orgoglioso di essere italiano.
Più napoletano che italiano.
Si reputa un tipico italiano?
Certamente sì, con i suoi pregi e i suoi difetti.
I pregi che le dicevo:
noi italiani abbiamo una cultura, ecco,
e là, sulla cultura, poi si fonda tutto.
La percezione, la conoscenza,
e non a caso i nostri cervelli
vengono apprezzati all'estero,
proprio perché non nascono dal…
Come posso dire...
Dal rigido protocollo,
ma nasce [nascono] soprattutto dall'osservazione.
Siamo greci, siamo latini…
Di conseguenza portiamo dentro tutto.
All'estero, secondo voi, come vedono gli italiani?
Quando pensano all'Italia, a cosa pensano?
Allora, quando vedono gli italiani,
sicuramente pensano a qualcuno
che vuole molto bene alla sua mamma,
che sta costantemente in famiglia,
che ha un rapporto strettissimo con la famiglia,
però non pensano che hanno un sacco di amici
e comunque una vita sociale molto ampia.
Ci vedono, boh, un po' burloni, spensierati…
Queste cose qua.
Tu sei italiana, invece mi sembra di capire che tu no.
All'estero, quando si pensa all'Italia, a cosa si pensa?
Di [ai] gesti, di [alla] pizza, mare… E' bella l'Italia.
Io vado spesso all'estero, ho parenti all'estero,
e vedono l'Italia come
tra i paesi più belli del mondo,
in assoluto, in assoluto.
Da vedere, da visitare.
Come vedono noi italiani?
Io penso che abbiano una [certa] stima degli italiani,
soprattutto per la storia degli italiani,
per il patrimonio culturale, storico, eccetera, eccetera.
Casinisti, molto casino, [che] urliamo probabilmente,
e cominciamo a criticare tutte le opere
dicendo che l'Italia è meglio,
però poi, quando stiamo in Italia,
la odiamo, e quindi è incredibile.
Sì, un po' incoerenti e un po' strani,
perché abbiamo tutti i modi di fare nostri,
quindi per loro suona tutto un po' più strano e particolare.
Non è che ci vedono proprio benissimo,
perché ci vanno a inserire in quella fascia
di italiani che non sono proprio il nostro optimum,
diciamo, no?
Quindi posso pensare alla malavita intanto, no?
Però l'italiano non è questo, non è la malavita organizzata,
non è assolutamente il malaffare soltanto.
Secondo lei, all'estero come vedono noi italiani?
Spaghetti e mandolini, sempre.
Perché?
Ma non è perché noi trasmettiamo questo;
spaghetti e mandolini purtroppo è uno stereotipo.
All'estero purtroppo ci vedono ancora
con il famoso detto, no?, ‘‘pizza e mandolino’’,
tutti questi luoghi comuni,
ma in realtà noi ne dovremmo essere anche molto fieri,
noi ne siamo anche molto fieri,
anzi, secondo me è anche una bella dose d'invidia,
quando ci definiscono in un determinato modo.
Quando sei all'estero, come riconosci gli altri italiani?
Da qualche bestemmia, innanzitutto;
poi, ripeto, dal fatto che urlano,
cioè si sente il silenzio generale
e poi un italiano che parla ad altissima voce.
Sì, dal volume della voce, nei ristoranti,
anche per strada, al telefono urlano…
Urliamo, in realtà, urliamo.
Ecco, sei colpevole anche tu.
Sì, sì, sì.
Allora, innanzitutto
da come camminano si vede subito.
Poi, appena proferiscono una sola parola,
si riconoscono, si sentono anche a lontananza di chilometri.
E poi quando ridono, proprio gridando per strada,
sono italiani per forza.
O sono italiani oppure sono spagnoli.
Eh, perché i modi di comportarsi, di gesticolare, magari…
Siamo quelli che sono un po' più vivaci, forse,
da certi punti di vista.
Ah, devo dirlo?
In realtà si sente…
Cioè, nel senso, ne vanno orgogliosi,
quindi parlano sempre ad alta voce.
E tu invece, quando sei all'estero,
come riconosci gli altri italiani?
Beh, come ho detto prima,
dal modo di vestire e dall'approccio
che sicuramente hanno con le persone:
[sono] decisamente più calorosi.
Un italiano, io lo riconosco principalmente
per il modo di gesticolare.
Ecco, io ora non sto gesticolando
solo perché reggo una borsa.
Hai messo le mani dietro la schiena
per non gesticolare.
Le mani, proprio per non cadere in luoghi comuni.
Però, sì, un italiano all'estero è questo,
lo riconosci subito.
Diciamo, siamo sempre molto folcloristici,
sorridenti e poi siamo, forse,
seduti sempre nei ristoranti migliori,
perché all'estero è difficilissimo andare a mangiare bene.
I ristoranti migliori che sono…?
Italiani.
Lei, quando va all'estero,
come riconosce gli altri italiani?
Gli italiani si riconoscono da due cose:
innanzitutto, dal modo di vestire,
e ci riconoscono gli stranieri per il modo di vestire,
e molti purtroppo anche per la ricerca del cibo italiano
anche quando sono all'estero,
cosa che io non faccio,
perché io… nuovi paesi, nuovi usi,
nuovi costumi, nuove esperienze, praticamente.
E invece, quando voi siete all'estero,
come riconoscete gli altri italiani?
Urla, bestemmie.
Ti ripeto, critiche probabilmente nei confronti degli altri,
e poi forse anche l'accento,
se tentano di parlare inglese.
Sì, aspetto critico certamente,
e poi la maniera in cui si rivolgono l'uno all'altro
che rasenta il minimo rispetto alle volte.
Ci facciamo sentire e notare, no?,
quando siamo all'estero.
Dalle scarpe e dai vestiti.
Belle scarpe e bei vestiti, immagino.
Sì, non… era implicita la risposta.
E quando lei è all'estero,
come riconosce gli altri italiani?
Ah, sono caciaroni prima di tutto!
Fanno un gran casino. Siamo molto rumorosi, ecco.
L'Italia, in realtà, è un paese molto complesso,
composto dall'insieme delle sue diversità regionali,
quindi dire cos'è tipicamente italiano
è più difficile di quanto possa sembrare.
Ma i nostri intervistati, oggi,
credo abbiano fatto un ottimo lavoro.
Ma adesso tocca a voi!
Secondo voi, cos'è tipicamente italiano?
Lasciatecelo scritto nei commenti in basso.